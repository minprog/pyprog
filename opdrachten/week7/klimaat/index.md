# Klimaatanalyse

![](../eca2csv/temperature.png)

Tijd voor analyse. Schrijf een programma genaamd `klimaat.py` dat een bestand `climate.csv` kan inlezen en de volgende analyse uitprinten:

    KLIMAATANALYSE

    Databestand
    -----------
    Bestandsnaam: climate.csv
    Eerste datum: 01-01-1901
    Laatste datum: 31-12-2019

    Basisinformatie
    ---------------
    Laagste temperatuur: -11.4° op 26-01-1942
    Hoogste temperatuur: 37.5° op 25-07-2019
    Gemiddelde temperatuur: 13.6°

    Extremen 2010-2019
    ------------------
    In 2010 varieerde de temperatuur tussen -6.1° op 02-12 en 34.4° op 09-07
    In 2011 varieerde de temperatuur tussen -0.1° op 31-01 en 32.2° op 28-06
    In 2012 varieerde de temperatuur tussen -5.1° op 03-02 en 33.0° op 19-08
    In 2013 varieerde de temperatuur tussen -2.8° op 17-01 en 34.0° op 02-08
    In 2014 varieerde de temperatuur tussen 1.0° op 03-12 en 32.9° op 19-07
    In 2015 varieerde de temperatuur tussen -1.3° op 23-01 en 33.1° op 01-07
    In 2016 varieerde de temperatuur tussen -0.8° op 29-12 en 32.9° op 20-07
    In 2017 varieerde de temperatuur tussen -1.9° op 18-01 en 31.9° op 27-05
    In 2018 varieerde de temperatuur tussen -4.6° op 28-02 en 35.7° op 26-07
    In 2019 varieerde de temperatuur tussen -1.1° op 24-01 en 37.5° op 25-07

## Aanwijzingen

- De checks zijn extreem streng: de output moet **exact** zo zijn als hierboven.

- Gebruik als input de file `climate.csv` die je hebt gegenereerd in de vorige opdracht.

- Je moet alle data in een variabele inlezen voor verdere verwerking.

- Het is niet toegestaan alle informatie in één lange functie te berekenen. Dit kan enigszins efficiënt zijn maar is funest voor de leesbaarheid van de code. Zorg dus dat je elke analyse in een aparte functie uitvoert.

- Bedenk welke delen je nog meer in aparte functies kunt zetten.

- Schrijf doctests en zorg dat alle types op orde zijn.

## Algoritmische tips

- Veel van deze opdracht gaat over het zoeken naar kleinste en grootste waarden in alle data of een deel daarvan. Het boek behandelt dit idee in de sectie "Processing Whitespace-Delimited Data" (p. 192).

- Het schrijven van loops om delen van de data te verwerken is een beetje een puzzel. Het is goed om het code-voorbeeld op p. 182 van het boek goed te bestuderen en te begrijpen. Door het formaat van het bestand met een header, worden de data-regels inconsistent ingelezen. De *eerste* dataregel wordt al ingelezen *tijdens* het skippen van de header (`data = hopedale_file.readline().strip()`) en de *rest* van de data wordt in een eigen loop ingelezen (`for data in hopedale_file`). Zo worden alle dataregels wel gelezen, maar de code zelf is niet zo duidelijk: de readline-strategie wordt vermengd met de "for line in file"-strategie.

- Het is helemaal prima om zulke lelijke trucjes te gebruiken voor het doorspitten van de data. Zorg eerst dat je het werkend krijgt en daarna kun je alles altijd nog netter maken.
