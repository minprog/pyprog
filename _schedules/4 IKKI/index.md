# Programmeren voor IK en KI

## Studiewijzer<br><small>Herfst 2023 (proefversie)</small>

Dit vak volg je als je Informatiekunde of Kunstmatige Intelligentie studeert. We gaan bij dit vak niet uit van voorkennis van programmeren, maar we zullen alles vanaf de eerste stappen opbouwen. Heb je wel al ervaring, dan zul je er waarschijnlijk wat sneller doorheen gaan, maar tegelijk zal er ook een hoop nieuws zijn in de manier waarop wij programmeren!

Let op! Dit vak is flink aangepast ten opzichte van vorige jaren. Was je eerder al eens begonnen met het vak, dan moet je nu beginnen vanaf het begin.

## Docenten en assistenten

De vakcoördinator is Martijn Stegeman, en docenten zijn Jelle van Assema, Richard Both, Simon Pauw, Pieter Pierrot, Quinten van der Post en Bas Terwijn. Zij geven het vak vorm en verzorgen de organisatie. Je kunt ze bereiken via e-mail op <pyprog@proglab.nl>. Voor elke groep zijn er naast één docent ook nog twee studentassistenten, die bovendien het huiswerk nakijken.

## Deadlines

Dit is een overzicht van de deadlines per week:

| Deadline:   |  (1) oefeningen |  (2) opdrachten |         (3) verbetering |
|-------------|----------------:|----------------:|------------------------:|
| Module 1    |  wo 2 nov 17:59 | vr  4 nov 17:59 |                         |
| Module 2    |  di 8 nov 17:59 | vr 11 nov 17:59 | tijdens werkcollege wk3 |
| Module 3    | di 15 nov 17:59 | vr 18 nov 17:59 |                         |
| Module 4    |                 | vr 25 nov 17:59 | tijdens werkcollege wk5 |
| Module 5    | di 29 nov 17:59 | vr  2 dec 17:59 |                         |
| Module 6    | vr  9 dec 17:59 | vr  9 dec 17:59 | tijdens werkcollege wk7 |
| Module 7    | di 13 dec 17:59 | vr 16 dec 17:59 |                         |

Het gaat om de volgende onderdelen:

1.  **Aftekenen van oefeningen uit het boek.** In het boek staan oefeningen die je kunt doen ter ondersteuning van het lezen. Het maken van de oefeningen levert je een klein deel van het eindcijfer op. Ze worden gecheckt op volledigheid van de antwoorden. Je krijgt voor deze oefeningen geen feedback, maar je mag (moet!) altijd vragen als je iets niet begrijpt.

2.  **Oplossen van de programmeeropdrachten.** Voor het inleveren van correcte oplossingen voor de opdrachten staat een behoorlijk deel van het eindcijfer. Het gaat hier niet om een inhoudelijke beoordeling maar puur of je de opdrachten gemaakt hebt volgens specificatie. Deze controle wordt grotendeels automatisch gedaan via deze website.

3.  **Verbeteren van je oplossingen.** Voor de eerste vier modules ga je je programma's na de deadline nog eens uitgebreid nalopen met een medestudent en opnieuw inleveren. Die programma's worden dan nagekeken op inhoudelijke kwaliteit, en je krijgt feedback. Je kunt alleen de punten voor dit onderdeel krijgen als je een groot deel van de programma's voor (2) goedwerkend hebt ingeleverd.

### Uitzonderingen

De bedoeling is dat je een substantieel deel van de opdrachten per week af kunt maken, maar het is niet erg als je een opdracht mist (vraag wel om advies welke handig zijn om sowieso te doen). Daarvoor is voldoende ruimte ingebouwd. Er zijn géén uitzonderingen mogelijk op de deadlines voor aftekenen van oefeningen of de oplossingen de opdrachten. Lever wel altijd in wat je hebt, ook al is het nog niet "goed"!

De verbeterde versie moet altijd tijdens het werkcollege worden ingeleverd waarin jij bent ingeroosterd (maandag/dinsdag). In geval van ziekte is het mogelijk om éénmalig de deadline voor de verbeterde versie uit te stellen tot in het weekend. Je moet je dan vooraf afmelden bij je docent via een mail naar <pyprog@proglab.nl>. Andere deadlines verschuiven niet mee!

## Eindcijfer

> Wordt aangepast: 75% zal tentamen zijn en 25% punten voor de verbeterde opdrachten + schriftelijke motivatie van alle verbeteringen.
> Misschien nog een echt klein deel voor "huiswerk", bijvoorbeeld 10%.
> Voor indicatie beoordeling opdrachten en tentamen zie onder, dit zal op een vergelijkbare manier gedaan blijven worden.

<!-- 
Voor de praktische opdrachten zijn per module 20 punten te halen. Hieronder vind je de verdeling per week. Op deze website vind je bij elke module nog meer informatie over de puntentelling.

| Punten     | Week 1 | Week 2 | Week 3 | Week 4 | Week 5 | Week 6 | Week 7 |
|------------|:------:|:------:|:------:|:------:|:------:|:------:|:------:|
| Oefeningen |    6   |    3   |    3   |    -   |    1   |    2   |    3   |
| Opdrachten |    8   |   11   |   11   |   14   |   19   |   18   |   17   |
| Verbeterd  |    6   |    6   |    6   |    6   |    -   |    -   |    -   |

Je praktische deelcijfer kun je uitrekenen door de punten te tellen; daarna (punten / 140) * 9 + 1 voor het cijfer.
-->

Om het vak te kunnen halen moet je het tentamen voldoende maken, dus een 5,5 halen of hoger. De praktische opdrachten en het tentamen tellen elk voor 50% van het eindcijfer.

## Aanwezigheid

Voor dit vak is aanwezigheid verplicht bij alle werkcolleges en laptopcolleges in het rooster. Als je structureel je werk eerder af hebt, ga dan in overleg met je groepsdocent voor het aanvragen van een uitzondering. Blijf je zonder overleg weg dan kun je geen punten krijgen voor de module van de betreffende week.

## Vragen stellen

Tijdens dit vak zul je vaak de hulp inroepen van de assistenten en medestudenten. Er zijn diverse opties voor het stellen van vragen. De beste optie hangt af van het soort vraag dat je wil stellen.

**Assistentie:** direct contact met een assistent of docent, voor hulp bij programmeren.

* hulp op locatie (zie je rooster in Datanose)
* je weet niet waar te beginnen of een onvindbare bug, of alles loopt vast
* moeite met verzinnen oplossing
* je wilt meet weten over een programmeer-onderwerp
* hulp met structureren van de opdracht

**E-mail of afspraak:** contact met de docenten.

* maken van persoonlijke planningsafspraken
* meedenken over grote problemen met het vak
* andere officiële zaken
* administratie na afloop van het vak
* mail <pyprog@proglab.nl>

<details markdown="1"><summary markdown="span">Kom je helemaal niet verder en heb je even geen hulp?</summary>
Juist even niet aan de opdracht werken kan je verder helpen!

- Neem een halfuurtje echt even afstand van je computer; dit helpt je brein afstand nemen van het probleem. Met een frisse blik kom je dan toch weer verder.

- Ga even door met de volgende opdracht van de module om te kijken hoe je daar mee gaat.

- Of ga oefenen in het basisboek, want dit staat helemaal los van de opdrachten.
</details>

## Ziekte en inhalen

Als je ziek bent dan meld je het in ieder geval meteen even aan je groepsdocent via e-mail <mailto:pyprog@proglab.nl>. Je hoeft het niet uitgebreid uit te leggen, maar wel meteen melden. Het contact hierover houden is het belangrijkste dat je kunt doen en een harde eis als je later een uitzondering nodig hebt.

Over het algemeen zullen er geen uitzonderingen op de deadlines worden gegeven (zie boven), maar toch is het belangrijk om in de gaten te houden of je geen kennis mist door het overslaan van opdrachten. Daarom de volgende richtlijnen:

- Ben je één of twee dagen ziek dan is dat geen probleem en kun je de deadlines vaak nog halen. Kom je toch niet uit met de laatste opdracht van de week, dan meld je heel duidelijk de stand van zaken aan je mentor. Je kunt je opdracht niet meer inleveren, maar de kennis kan van pas komen. Check daarom of het slim is deze toch nog voor een deel te maken.

- Heb je een medisch noodgeval en ben je hierdoor bijvoorbeeld een hele week uit de running? Dan bespreek je naderhand (zodra je weer iets kunt doen) met een docent hoe je dit kunt oplossen. Daarbij speelt natuurlijk ook mee hoe makkelijk het programmeren je af gaat en hoeveel energie je hebt om te steken in het inhalen. Op basis van al die informatie kijken we samen wat mogelijk is om bij te komen.

- Raak je helemaal uit tempo omdat je bijvoorbeeld toch teveel andere dingen te doen hebt of niet genoeg focus kan vinden? Het is belangrijk dat je dit snel bespreekt met de groepsdocent om te kijken wat je opties zijn. Soms laten studenten het vak vallen, maar andere studenten blijven het volgen om in ieder geval te oefenen voor de basiskennis. Stuur maar een [mailtje](mailto:pyprog@proglab.nl)!

## Opdrachtcijfers

Je verbeterde opdrachten kunnen per module maximaal 6 punten opleveren. Er zijn steeds diverse aspecten aangegeven op basis waarvan de punten voornamelijk (maar niet uitsluitend) worden bepaald. Deze aspecten gaan over *codekwaliteit*, waarover je in de eerste weken meer leert. De schaal is als volgt:

6. uitzonderlijk goede kwaliteit op basis van een doordacht ontwerp
5. zeer goede kwaliteit, beperkt ruimte voor verbetering
4. degelijke kwaliteit op alle genoemde aspecten, met ruimte voor verbetering
3. net voldoende aandacht voor bijna alle genoemde aspecten, erg veel ruimte voor verbetering
2. enige zichtbare aandacht voor een beperkt aantal aspecten
1. onvoldoende zichtbare aandacht voor de kwaliteitsaspecten
0. geen review ingeleverd of onvoldoende opdrachten gedaan vóór de review
{: start="6" reversed=""}

Wil je goed scoren (4 punten), dan bestudeer je goed de aspecten die we aangeven, doe je actief mee aan de code review, en loop je kritisch elke regel code na met de aspecten en voorschriften in het achterhoofd. Zo leg je een perfecte basis om verder te leren. Wil je erg hoog scoren (richting 6 punten), dan zul je niet alleen de aangeleverde materialen moeten bestuderen, maar ook externe bronnen. Bij de aspecten zijn verwijzingen te vinden naar hoofdstukken met meer informatie, en je kunt zelf ook op zoek naar kritische bronnen (overleg even of ze van voldoende kwaliteit zijn!).

Om mee te mogen doen met de code review en deze punten te halen moet je een minimumaantal opdrachten correct hebben ingeleverd op de vrijdagse deadline. Welke dat zijn staat vermeld in de module-beschrijving.

## Tentamen

Tijdens het tentamen ga je aan de slag met een selectie van programmeervraagstukken. Aan jou de taak om deze te analyseren en een mooie oplossing te schrijven (op de computer!). De kennis en ervaring die je nodig hebt om dit te doen bouw je op tijdens het maken van de verschillende opdrachten in de cursus. Om te wennen aan de vorm doe je een oefententamen tijdens het werkcollege.

## Beoordelingsmodel tentamen

Dit beoordelingsmodel is de basis voor het geven van cijfers voor het tentamen. Er zijn altijd situaties waarin het model niet voorziet; in dat geval neemt de docent een gemotiveerde beslissing over het toe te kennen cijfer.

**Basiseis**

- alleen werkende code in functies wordt meegenomen in de beoordeling; het schrijven van code zonder gebruik van functies is onvoldoende
- al deze functies zijn voorzien van enkele doctests die aantonen dat de functie werkt voor een aantal verschillende testgevallen; code zonder werkende en zinvolle tests wordt in principe niet in aanmerking genomen
- als niet aan de basiseis wordt voldaan dan geldt het resultaat NAV (niet aan de voorwaarden voldaan) voor het vak

**6**

- er is een redelijke hoeveelheid werkende code
- algoritmen in de werkende functies bestaan uit gevarieerde combinaties van for, while, if
- de algoritmen maken onder andere zinvol gebruik van strings en/of lists (indexing, methods)
- sommige van de functies hebben parameters, waarvan de waarde zinvol gebruikt wordt in de functie

**7**

- aan alle eisen voor een 6 moet worden voldaan
- er is een flinke hoeveelheid werkende code
- de functies zijn voor een behoorlijk deel voorzien van correcte type hints

**8**

- aan alle eisen voor een 7 moet worden voldaan
- de code gebruikt een aantal onderdelen van Python die in de cursus voorbij zijn gekomen; dat kunnen de volgende middelen zijn die in meer of mindere mate worden toegepast:
    - gebruik van dicts, sets of tuples om data op een logische manier te ordenen
    - gebruik van list comprehensions op een zinvolle manier 
    - gebruik van classes op een zinvolle manier, met logisch gebruik van instance variables 
    - gebruik van veel hulpfuncties waardoor sommige oplossingen opgedeeld zijn in meerdere functies 
    - gebruik van doctest met random.seed
- er wordt succesvol data ingelezen in een variabele, uit een bestand, en verder verwerkt
- type hints zijn helemaal goedgekeurd

**9**

- aan alle eisen voor een 8 moet worden voldaan
- er zijn sterkere eisen aan het gebruik van de verschillende Python-mogelijkheden; zo moet nu aan alle van de volgende eisen voldaan worden: 
    - dicts, sets, of tuples zijn op diverse plekken zinvol gebruikt 
    - list comprehensions zijn enkele keren zinvol gebruikt 
    - zinvol classes gebruikt waarin meerdere methoden dezelfde instance variabele gebruiken 
- doctests hebben enige systematiek, bijv. testen van edge cases

**10**

- aan alle eisen voor een 9 moet worden voldaan
- er is een bijzondere eigen insteek gekozen bij het oplossen van alle opdrachten, die zeer grote flexibiliteit in het gebruik van Python aantoont door de creatieve aanpak van de verschillende onderdelen; met dien verstande dat leesbaarheid en begrijpelijkheid van de oplossing een belangrijke randvoorwaarde blijft (het veelvuldig zonder uitleg op internet voorkomen van bepaalde technieken maakt ze niet automatisch leesbaar of begrijpelijk!)

## Boek

Voor de theorie gebruik je het boek **Practical Programming**, derde druk, van Paul Gries. Je kunt het aanschaffen als PDF via <https://pragprog.com/titles/gwpy3/practical-programming-third-edition/>. Je kunt het ook bestellen in de boekhandel.

## Samenwerken

De basis van alles wat je inlevert moet jouw eigen intellectuele werk zijn, behalve waar het gaat om samenwerkopdrachten waar dit expliciet vermeld is.

Natuurlijk is het nuttig om bij het maken van individuele opdrachten **interactie** te hebben met je medestudenten, en dat kan ook enorm helpen bij het beheersen van de stof. Maar er is een grens tussen het vragen van hulp aan een ander en het inleveren van werk van een ander. Hieronder karakteriseren we beide kanten van die grens.

Je mag niet samenwerken aan de **implementatie** van je programma's. Uitzondering is dat je medestudenten om hulp mag vragen, zolang dat er niet op neer komt dat een ander een deel van het werk voor jou doet. Over het algemeen mag je, als je om hulp vraagt, jouw code laten zien, maar kijk je niet naar de code van een ander. Je laat je dus niks voorzeggen.

Waar de grens **onduidelijk** is vragen we je om "redelijk" te handelen. Hieronder vind je een incomplete lijst van voorbeelden die een beeld schetsen van welke handelingen we als redelijk of onredelijk bestempelen. Twijfel je of een handeling redelijk is, vraag het, en wacht tot je per e-mail toestemming hebt gekregen van een docent (niet assistent). Als je onredelijk handelt dan kan dit leiden tot een melding bij de examencommissie.

<details markdown="1"><summary markdown="span">Voorbeelden van **redelijke** acties</summary>

* Praten met medestudenten over de opdrachten in het Nederlands (of een andere natuurlijke taal).

* Het cursusmateriaal bespreken met anderen om het beter te begrijpen.

* Een medestudent helpen bij het debuggen tijdens een laptopcollege of daarbuiten, of zelfs online, door het bekijken, compileren of draaien van zijn of haar code, zelfs op je eigen computer.

* Het in je uitwerking opnemen van een paar regels code die je online of ergens anders vindt, gegeven dat deze regels niet de essentie van de opdracht vormen en dat je de bron van de code vermeldt.

* Het inzien van tentamens van voorgaande jaren en oplossingen daarvan.

* Code die jij hebt geschreven versturen of laten zien aan iemand anders, wellicht een medestudent, zodat deze jou kan helpen bij het debuggen.

* Het online delen van een paar regels van jouw code zodat anderen wellicht kunnen helpen met debuggen.

* Een aan het vak verbonden assistent om hulp vragen.

* Naar het internet gaan voor tutorials buiten het vak, voor referenties, en voor oplossingen bij technische problemen, maar niet voor gehele oplossingen voor (de essentie van) opdrachten.

* Het uittekenen of uitwerken van oplossingen op een whiteboard door middel van diagrammen of pseudocode, maar niet "echte" code.

* Werken met (en zelfs betalen voor) een tutor om je te helpen met het vak, gegeven dat de tutor niet het werk voor je doet.
</details>

<details markdown="1"><summary markdown="span">Voorbeelden van **onredelijke** acties</summary>

* Een oplossing van een opdracht inzien voordat je jouw opdracht hebt ingeleverd.

* Een medestudent vragen om hun oplossing, voordat je jouw opdracht hebt ingeleverd.

* Het decompileren, deobfusceren, of op andere manier achterhalen van een "staff" oplossing van een opdracht.

* Vergeten de bron te citeren van code of technieken die je hebt opgenomen van buiten de lessen van dit vak, en hebt geïntegreerd in je eigen werk, zelfs als je wel de andere restricties aanhoudt.

* Het aan een medestudent geven of laten zien van een oplossing voor een opdracht waar hij of zij (dus niet jij) moeite mee heeft.

* Betalen, of het aanbieden om te betalen, voor het recht om werk van een ander als onderdeel van jouw eigen werk in te leveren.

* Het beschikbaar stellen van oplossingen voor opdrachten van dit vak aan anderen die dit vak in de toekomst wellicht gaan volgen.

* Het opzoeken van complete oplossingen voor opdrachten online of ergens anders.

* Werk van een opdracht opsplitsen met een ander.

* Werk van een ander, behalve een paar regels zoals eerder omschreven, inleveren.

* Hetzelfde of bijna hetzelfde werk inleveren bij dit vak dat je hebt ingeleverd of gaat inleveren bij een ander vak.

* Het inleveren van werk voor dit vak, waarbij je intentie is om dit ook ergens anders voor in te zetten (zeg voor een baan), zonder daar eerst toestemming voor te hebben gekregen van een docent.

* Naar de oplossing voor een opdracht van iemand anders kijken, en vervolgens jouw oplossing daarop baseren.
</details>


## Plagiaat

Alle inzendingen worden wekelijks gecontroleerd met behulp van een detectiesysteem dat zoekt naar overeenkomsten in programmacode. Dat kunnen overeenkomsten zijn binnen de groep, met studenten van vorige jaren, of zelfs met code van internet.

Vinden we overeenkomsten, dan gaat een docent direct met je in gesprek om je voor te lichten en om af te spreken hoe je het vak zonder plagiëren kunt halen. Is er een **vermoeden van plagiaat**, dan moet dit gemeld worden bij de examencommissie.

In alle gevallen is het ons doel om dit soort situaties te voorkomen, omdat ze niet leerzaam zijn en veel werk opleveren voor iedereen. Vraag daarom vooral om advies als je denkt dat het misgaat! Er is vaak meer te redden dan je denkt, zelfs al is de deadline nabij.

De [plagiaatregeling](https://student.uva.nl/content/az/fraude-plagiaat-en-bronvermelding/plagiaat-en-fraude.html) van de Universiteit van Amsterdam geeft algemene aanwijzingen over plagiaat en is de basis voor bovenstaande regelingen.
