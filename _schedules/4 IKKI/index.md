# Programmeren voor IK en KI

## Studiewijzer<br><small>Herfst 2024 (beta-versie)</small>

Dit vak volg je als je Informatiekunde of Kunstmatige Intelligentie studeert. We gaan bij dit vak niet uit van voorkennis van programmeren, maar we zullen alles vanaf de eerste stappen opbouwen. Heb je wel al ervaring, dan zul je er waarschijnlijk wat sneller doorheen gaan, maar tegelijk zal er ook een hoop nieuws zijn in de manier waarop we in dit vak programmeren.

Kom je herkansen? Dan doe je gewoon het hele vak opnieuw, inclusief alle colleges, alle nieuwe oefeningen en de nieuwe opdrachten die we hebben toegevoegd. Let op dat de eisen voor doctests en dergelijke streng zijn, dus waarschijnlijk moet je sommige programma's nog verbeteren. We helpen je daar graag bij in de colleges!


## Docenten en assistenten

De vakcoördinator is Martijn Stegeman, en docenten zijn Jelle van Assema, Toon van Gelderen, Robin Langerak, Simon Pauw, Pieter Pierrot, Bas Terwijn, Frank Wildenburg en Lars Woudstra. Zij geven het vak vorm en verzorgen de organisatie. Je kunt ze bereiken via e-mail op <pyprog@proglab.nl>.

De docenten zijn aanwezig bij hun eigen werkgroepen en zorgen voor persoonlijke begeleiding en afspraken. Elke groep heeft naast een docent ook nog een studentassistent die begeleidt bij het maken van de opdrachten. Assistenten kijken ook huiswerk na en geven, gevraagd en ongevraagd, feedback.


## Wat ga je leren

- **Module 1: Programmeren, variabelen en beslissingen.** Hier gaan we in op de beginselen van Python, en we introduceren je tot de specifieke manier van programmeren die we in deze cursus aanhouden.

- **Module 2: Algoritmen, herhalen en simulatie.** We voegen for-loops en while-loops toe aan je repertoire, zodat je alles hebt om basisprogramma's te schrijven. Een kleine simulatie bouwen is al mogelijk.

- **Module 3: Strings.** Naast werken met getallen wordt het programmeren echt interessant als je kunt werken met rijtjes letters, ofwel strings. Je gaat aan de slag met de manipulatie van tekstjes.

- **Module 4: Lijsten, comprehensions.** Bij deze module introduceren we lijsten, om data in op te slaan. Daarmee is de weg vrij om complexere simulaties te bouwen en te werken aan data-manipulatie.

- **Module 5: Collections en algoritmen.** We laten je de resterende collection types uit Python zien, zodat je de meeste basiscode goed kunt begrijpen.

- **Module 6: Classes.** In deze module ga je aan de slag met het ontwerpen van objectgeorienteerde code, waardoor je ook grotere programma's overzichtelijk kunt houden.

- **Module 7: .** 


## Onderdelen eindcijfer

Het doel is dat je na dit vak op z'n minst kleine programma's kunt schrijven zonder hulp. Dat is dus ook de minimumeis van het eerste deeltentamen. Maar ook de tweede helft van het vak bevat essentiële basiskennis, dus als je daar aan toe bent willen we ook dat je daar alles van meekrijgt.

Werkcollege week 1 t/m 7 (10 punten)
: Tijdens het werkcollege op maandag doe je diverse oefeningen. Dit levert punten op die een klein beetje meetellen. De punten krijg je alleen als je ter plekke aanwezig bent, geen uitzonderingen.

Eerste deeltentamen (40 punten)
: Dit gaat over module 1, 2 en 3. Echt de basis dus. Let op: dit tentamen is voldoende/onvoldoende, dus als je het haalt, dan krijg je alle 40 punten in één keer.

Aftekenen week 5, 6 en 7 (10 punten)
: In de latere weken van het vak ga je je verdiepen in de rest van Python. Je moet hierbij regelmatige voortgang maken. Elke week bespreek je je werk met je docent.

Tweede deeltentamen (40 punten)
: Dit gaat over module 4, 5, 6 en 7. Je kunt bij dit tentamen punten halen per onderwerp, dus je hoeft niet alles goed te hebben.

Het eindcijfer is `punten / 100 * 9 + 1`.


## Huiswerk en deadlines

Elke week krijg je diverse programmeeropdrachten als huiswerk. Allemaal helpen ze jou om verschillende combinaties van Python-constructies goed toe te leren passen.

De website voert na inleveren een automatische controle uit, niet inhoudelijk maar puur of je de opdrachten gemaakt hebt volgens specificatie. Probeer de controle te laten slagen, maar besteed hier niet teveel tijd aan.
    
Verplicht: sommige opdrachten staan gemarkeerd als verplicht
    

Hieronder een overzicht van de deadlines per week. Bij de deadline moeten aangemerkte opdrachten werkend zijn ingeleverd. Dat betekent niet dat we voor deze deadlines op zoek zijn naar perfectie. Elke maandag is er ruimte om huiswerkopdrachten nog samen te verbeteren en hiervan te leren.

|          | deadline huiswerk |
|----------|------------------:|
| Module 1 | zo  3 nov  17:00  |
| Module 2 | zo 10 nov  17:00  |
| Module 3 | zo 17 nov  17:00  |
| Module 4 | zo 24 nov  17:00  |
| Module 5 | zo  1 dec  17:00  |
| Module 6 | zo  8 dec  17:00  |
| Module 7 | zo 15 dec  17:00  |

Het doel van de deadlines is om te zorgen dat iedereen voldoende ver komt met de stof om het tentamen te kunnen halen. We gebruiken de deadlines ook om te kunnen ontdekken wie het nog moeilijk vindt of uitvalt.


## Werkcollege

Dit is een overzicht van de oefeningen tijdens werkcolleges. Je moet het betreffende college bijwonen én een goed resultaat inleveren om de punten te kunnen krijgen (1/7 deel per week levert 10% van het eindcijfer op).

| Week |          Datum | Activiteit                |
|:----:|---------------:|---------------------------|
|   1  | ma 28 oktober  | Installatie en oefeningen |
|   2  | ma  4 november |                           |
|   3  | ma 11 november |                           |
|   4  | ma 18 november |                           |
|   5  | ma 25 november |                           |
|   6  | ma  2 december |                           |
|   7  | ma  9 december |                           |

Ben je niet aanwezig, om welke reden dan ook, dan kun je deze punten niet krijgen.


## Aanwezigheid

Je moet normaal bij alle werkcolleges en laptopcolleges (geheel) aanwezig zijn. Je mag maximaal één werkcollege en twee laptopcolleges missen, om welke reden dan ook. Neem je een week "vrij" dan heb je dus geen ruimte meer om ziek te zijn.

- Te laat zijn betekent dat je afwezig wordt gemarkeerd, ook als er een trein uitvalt. Zorg dus dat je ruim op tijd vertrekt als je een traject hebt waar de treinen niet goed rijden of je een slechte aansluiting hebt. Als het <u>hele</u> OV uitvalt roosteren we hopelijk een vervangend college.


## Ziekte en inhalen

Als je ziek bent dan meld je het in ieder geval meteen even aan je groepsdocent via e-mail <mailto:pyprog@proglab.nl>. Je hoeft het niet uitgebreid uit te leggen, maar wel meteen melden. Het contact hierover houden is het belangrijkste dat je kunt doen en een harde eis als je een uitzondering nodig hebt. Over het algemeen moet je ongeveer bij blijven om het vak goed te kunnen halen. Daarom de volgende richtlijnen:

- Ben je één of twee dagen ziek dan is dat geen probleem en kun je vaak nog inhalen. Ook voor de aanwezigheidsplicht is dat werkbaar. 

- Heb je een medisch noodgeval en ben je hierdoor bijvoorbeeld een hele week uit de running? Dan bespreek je naderhand (zodra je weer iets kunt doen) met een docent hoe je dit kunt oplossen. Daarbij speelt natuurlijk ook mee hoe makkelijk het programmeren je af gaat en hoeveel energie je hebt om te steken in het inhalen. Op basis van al die informatie kijken we samen wat mogelijk is om bij te komen.

- Raak je helemaal uit tempo omdat je bijvoorbeeld toch teveel andere dingen te doen hebt of niet genoeg focus kan vinden? Het is belangrijk dat je dit snel bespreekt met de groepsdocent om te kijken wat je opties zijn. Soms laten studenten het vak vallen, maar andere studenten blijven het volgen om in ieder geval te oefenen voor de basiskennis. Stuur maar een [mailtje](mailto:pyprog@proglab.nl)!


## Uitzonderingen

Er zijn twee soorten uitzonderingen die gegeven kunnen worden, maar allebei alleen als er vooraf goede persoonlijke afspraken worden gemaakt! Uitzonderingen moeten altijd per mail bevestigd zijn.

Red je het niet met het tempo van de opdrachten? Ga dan in overleg met je docent. Als je wel voldoende tijd steekt in het vak, maar je vindt het gewoon best moeilijk, dan is het beter om niet te snel door te gaan. Met je docent kun je een alternatief plan maken. Kun je de docent niet meteen spreken, stuur dan een mail naar <pyprog@proglab.nl>.

Stop je met inleveren, dan word je al snel inactief gemarkeerd. Je moet dan contact opnemen met de vakcoördinator om weer mee te mogen doen. Stuur dan direct een mail en wacht niet af.

Voor dit vak is aanwezigheid verplicht bij de werkcolleges en laptopcolleges waar jij bent ingedeeld. Als je *meer dan een week voorloopt*, ga dan in overleg met je groepsdocent voor het aanvragen van een uitzondering. Blijf je zonder overleg weg, dan loop je uiteindelijk het risico dat je het vak daardoor niet meer kunt halen. Uitzonderingen worden *niet* kort vooraf gegeven. Stuur dus nooit een mail om te vragen of je morgen niet hoeft te komen, dat heeft geen zin.


## Beoordeling tentamen

Deeltoets 1
: Tijdens het tentamen in week 4 ga je aan de slag met een selectie van programmeervraagstukken. Aan jou de taak om deze te analyseren en een mooie oplossing te schrijven. De kennis en ervaring die je nodig hebt om dit te doen bouw je op tijdens het maken van de opdrachten in de eerste drie modules van de cursus. Op basis van jouw uitwerkingen bij het tentamen krijg je een voldoende of onvoldoende. Het idee is dat je een voldoende krijgt als je laat zien dat je basisproblemen in redelijke tijd kunt uitprogrammeren, zonder hulp van buitenaf.

Deeltoets 2
: Tijdens het tentamen in week 8 laat je de afzonderlijke onderdelen van Python zien dit je beheerst. Het gaat om lists, collections en classes uit module 4 t/m 7. Om een tentamenonderdeel te mogen doen, moet je het bijbehorende huiswerk geheel gemaakt hebben en direct na afronding afgetekend hebben bij de docent.

De tentamens maak je op een computer van de UvA, waar je alleen toegang hebt tot een speciale tentamen-programmeeromgeving. Je hebt dan geen toegang tot andere websites of referentiemateriaal. Het is belangrijk dat je met deze omgeving geoefend hebt vóór het tentamen plaatsvindt.


## Boek

Voor de theorie gebruik je het boek **Basisboek Programmeren in Python**. Je krijgt het uitgedeeld tijdens het eerste werkcollege. Mocht je dit onverhoopt gemist hebben, dan kun je het basisboek ophalen in lokaal L0.09 (dagelijks tussen 9 en 17 uur).


## Samenwerken, plagiaat en fraude

Bij de wekelijkse huiswerkopdrachten is het niet de bedoeling om samen een oplossing te ontwikkelen. Je gaat het tentamen namelijk alleen halen als je leert zelfstandig te programmeren. Het maken van de opdrachten staat dus helemaal in het teken van oefenen, oefenen, oefenen. Je hebt de opdrachten hard nodig voor die oefening, dus verspeel het niet door naar een oplossing van iemand anders te kijken.

Toch is het zinvol om, als je vast zit, met medestudenten de opdracht door te spreken. Bijvoorbeeld: hoe moet zo'n opdracht aanpakken? Wat wordt er van je verwacht in module 2? Helemaal prima om dat soort vragen met medestudenten te bespreken. Je kunt bij de eerste opdrachten van de cursus ook samen opzetjes maken van de oplossing, zonder alles helemaal uit te spellen. Jouw taak is uitzoeken welke hulp je (nog) nodig hebt en wat je zelf al kan.

Het begin van leren programmeren is behoorlijk oncomfortabel. Het kan zelfs ronduit onprettig voelen. Maar dat betekent niet dat je moet opgeven en zeker niet dat jij het nooit zal leren! Geef jezelf de tijd en ruimte waarin het totaal niet lukt, en puzzel tot er misschien wel een keer iets lukt. En als het je toch teveel wordt (of liever iets eerder), stuur dan gerust een mailtje naar de docenten! We grijpen elke kans aan om je weer op de rails te krijgen.

De docenten proberen ook zelf studenten te vinden waar het nog niet zo lekker loopt. Als je opdrachten inlevert die je niet geheel zelf hebt gemaakt dan wordt het daarmee voor de docenten onmogelijk om goed beeld te hebben van je voortgang. We zullen dan denken dat het goed gaat terwijl het helemaal niet zo goed gaat. Kom je dan toch in de problemen, dan moet je echt zelf contact opnemen.

Omdat de opdrachten t/m module 3 niet meetellen hoef je je geen zorgen te maken als je deze tekst te laat leest en toch opdrachten hebt ingeleverd waarbij je hulp hebt gekregen of tools als ChatGPT hebt gebruikt. De bedoeling is wel dat je zonder kan, dus zeg het vooral tegen de docenten als je dit hebt gedaan. Dat is een goed begin van een gesprek. Want wat jij dan wil weten is: hoe kan ik leren zelfstandig programmeren? We helpen je daar graag bij.
