# Module 1: Programmeren, variabelen en beslissingen

Goed, tijd om te programmeren! We gaan dat doen aan de hand van het boek **Practical Programming**. Je gaat heel snel aan de slag met het uitpuzzelen van echte programmeerproblemen, maar we bouwen ook stap voor stap je kennis op van de ideeÃ«n die aan het programmeren ten grondslag liggen. Zo is het deze week belangrijk dat je uiteindelijk goed begrijpt wat een variabele is en hoe je er mee kunt werken.

Voor studenten met ervaring zal het lijken alsof we wat langzaam gaan. En dat is ook wel zo: nog geen `while` of `for` toegestaan deze week. Maar let tegelijk goed op de specifieke **manier van programmeren** die we je willen aanleren. Dit is misschien anders dan je gewend bent. Ben je zeer ervaren, let dan vooral nog op het "Function Design Recipe" (uit het boek) dat een belangrijke rol heeft in onze cursus en onze manier van programmeren.

Deze week gaat verder over het gebruik van **conditionals**, waarmee je je programma geschikt kunt maken voor het verwerken van verschillende opties. De programma's die je schrijft bevatten dus ook van dit soort constructies.

Tegelijk ga je aan de slag met het schrijven van kleine **tests** voor je functies, zodat je kunt laten zien dat de functies voor een deel correct werken. En tot slot is er aandacht voor de **methods** die bij Python bijgeleverd zitten. Op lange termijn schelen zulke methods je veel werk, maar nu je er voor het eerst mee aan de slag gaat zal het wel wat uitzoekwerk opleveren.

## Studiematerialen

|----------------|-------------------------------------------------------------|
| Boek           | Onderwerp                                                   |
|----------------|-------------------------------------------------------------|
| **Chapter 2**  | Hoe Python werkt en waarom                                  |
| **Chapter 3**  | Hoe maak je een functie en hoe roep je deze aan             |
| **Chapter 4**  | Welke standaard-functies zijn er in Python voor strings     |
| **Chapter 5**  | Hoe kun je verschillende uitkomsten hebben in een programma |
|----------------|-------------------------------------------------------------|

|----------------|-------------------------------------------------------------|
| Opdracht       | Onderwerp                                                   |
|----------------|-------------------------------------------------------------|
| **Cafeine**    | Input, output en berekeningen in Python                     |
| **Vakantie**   | Berekeningen met meerdere functies                          |
| **Orakel**     | Automatische belissingen nemen                              |
| **Etenstijd**  | Strings analyseren en beslissingen nemen                    |
| **Calculator** | Strings analyseren, beslissingen nemen en meerdere functies |
|----------------|-------------------------------------------------------------|

## Deze week belangrijk

1. Begrijpen hoe variabelen werken 
1. Wat voor berekeningen je kunt doen
1. Welke ingebouwde functies Python heeft
1. Hoe je zelf een functie kunt ontwerpen
1. Hoe je een eenvoudig maar compleet programma kunt schrijven
1. Welke basisoperaties voor strings je kunt gebruiken
1. Hoe je kunt werken met True en False
1. Hoe je gebruik maakt van `if`s om beslissingen te nemen
1. Hoe je modules kunt importeren
1. Hoe je je code automatisch kunt laten testen
1. Hoe methods werken
1. Welke standaard string-methods er zijn

## Aanpak

1. Neem het boek goed door en markeer moeilijke delen
2. Maak de oefeningen en gebruik ze om de tekst te begrijpen en andersom; dit kost veel tijd
3. Ga naar het werkcollege om goed te begrijpen wat van je verwacht wordt deze week
4. Reserveer flink tijd om aan de programmeeropdrachten te werken
5. Vraag altijd hulp als je er niet uit komt, ook als je denkt dat je vraag te simpel is om te stellen
